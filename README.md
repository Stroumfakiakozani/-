# - Τα Αειφοράκια
Το σχολείο αειφορικό θα φτιάξω και το μέλλον θα αλλάξω.
Σχολείο αειφορικό θα φτιάξω και τις συνήθεις θ’ αλλάξω.
Είναι σημαντικό κάθε σχολείο να πορεύεται προς την αειφορία. Το σχολείο μας έχει
βραβευτεί διπλά για αυτή του την προσπάθεια. Τα βραβεία που είναι κρεμασμένα
στο σχολείο δεν πέρασαν απαρατήρητα από τους μαθητές και αποτέλεσαν το
έναυσμα για τη δημιουργία αυτού του project.
«Αειφόρος ανάπτυξη είναι εκείνη που ικανοποιεί τις ανάγκες του παρόντος χωρίς
να διακυβεύεται η ικανότητα των μελλοντικών γενεών να ικανοποιήσουν τις δικές
τους ανάγκες.» (WCED, 1987).
Στόχοι:
 Να εξοικειωθούν με τον όρο αειφορία, τους πυλώνες και τις προεκτάσεις
της.
 Να γνωρίσουν το ρομπότ Edison και να εξασκηθούν στον οπτικό
προγραμματισμό (Visual Programming Language).
 Να αναπτύξουν κριτική σκέψη, υπολογιστική σκέψη και δεξιότητες επίλυσης
προβλημάτων.
Φάση Α’ (πρόβλημα): Τι είναι η αειφόρος ανάπτυξη; Γιατί είναι σημαντικό να
μπορούν και οι επόμενες γενεές να ικανοποιούν τις ανάγκες τους; Προσπαθώντας
να απαντήσουμε αυτή την ερώτηση έρχεται στην τάξη από το μέλλον το ρομποτάκι
Edison ως απεσταλμένος των μελλοντικών παιδιών για να μας καθοδηγήσει σε όλη
την διαδικασία της έρευνας μας.
Φάση Β’: Εξοικειωνόμαστε με τον Edison και μαθαίνουμε πώς λειτουργεί.
Λαμβάνουμε τα μηνύματα από το μέλλον που μας παρουσιάζουν τα προβλήματα
που έχουν τα μελλοντικά παιδιά.
Φάση Γ’: Με τον Edison για οδηγό:
 Ερευνούμε το ενεργειακό και υδάτινο Αποτύπωμα του σχολείου.
 Εκτελούμε πείραμα για την κατανόηση του τι είναι η μόνωση.
 Το σχολείο μας έχει κάδο ανακύκλωσης χαρτιού στέλνουμε επιστολή στην
εταιρία ανακύκλωσης για τοποθέτηση και κάδου πλαστικού.
 Ανακυκλώνουμε το δικό μας χαρτί στην τάξη
 φτιάχνουμε το δικό μας κάδο κομποστ για τα οργανικά απορρίμματα.
 Μεγαλώνουμε τον σχολικό μας κήπο για να προσφέρουμε τα αγαθά (στο
συσσίτιο του δήμου/ σε οργάνωση της πόλης μας που τα μοιράζει σε
ανθρώπους που τα χρειάζονται)
 Ψάχνουμε τρόπους να εξοικονομήσουμε νερό.
 Δημιουργούμε κατάστημα ανταλλαγής ρούχων και παιχνιδιών στο σχολείο.
Φάση Δ’: Ήρθε η ώρα που το ρομποτάκι πρέπει να επιστρέψει στο μέλλον. Για να
δείξει στα μελλοντικά παιδιά τις αλλαγές που θα κάνουμε στο σχολείο μας
φτιάχνουμε μια μακέτα την οποία ζητάμε να πάρει μαζί του.
WCED (1987). Our common future. Oxford: Oxford University Press
Λίστα προτεινόμενου εξοπλισμού
Edison Robot v2.0
€56,45 €70,00 με ΦΠΑ
EdSketch Pack
€36,29 €45,00 με ΦΠΑ
