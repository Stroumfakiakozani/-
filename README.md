#-Τα Αειφοράκια
Το σχολείο αειφορικό θα φτιάξω και το μέλλον θα αλλάξω.
Είναι σημαντικό κάθε σχολείο να πορεύεται προς την αειφορία. Το σχολείο μας έχει
βραβευτεί διπλά για αυτή του την προσπάθεια. Τα βραβεία που είναι κρεμασμένα
στο σχολείο, δεν πέρασαν απαρατήρητα από τους μαθητές και αποτέλεσαν το
έναυσμα για τη δημιουργία αυτού του project.
«Αειφόρος ανάπτυξη είναι εκείνη που ικανοποιεί τις ανάγκες του παρόντος, χωρίς
να διακυβεύεται η ικανότητα των μελλοντικών γενεών να ικανοποιήσουν τις δικές
τους ανάγκες» (WCED, 1987).
Στόχοι:
Να εξοικειωθούν με τον όρο αειφορία, τους πυλώνες και τις προεκτάσεις
της.
Να γνωρίσουν το ρομπότ Edison και να εξασκηθούν στον οπτικό
προγραμματισμό (Visual Programming Language).
Να αναπτύξουν κριτική σκέψη, υπολογιστική σκέψη και δεξιότητες επίλυσης
προβλημάτων.

Φάση Α’ (πρόβλημα) 2 μέρες: Τι είναι η αειφόρος ανάπτυξη; Γιατί είναι σημαντικό
να μπορούν και οι επόμενες γενεές να ικανοποιούν τις ανάγκες τους;
Προσπαθώντας να απαντήσουμε αυτή την ερώτηση, έρχεται στην τάξη από το
μέλλον το ρομποτάκι Edison, ως απεσταλμένος των μελλοντικών παιδιών, για να
μας καθοδηγήσει σε όλη τη διαδικασία της έρευνάς μας.
Φάση Β’ 1 εβδομάδα: Εξοικειωνόμαστε με τον Edison και μαθαίνουμε πώς
λειτουργεί. Λαμβάνουμε τα μηνύματα από το μέλλον, τα οποία μας παρουσιάζουν
τα προβλήματα που έχουν τα μελλοντικά παιδιά.
Φάση Γ’ 2 εβδομάδες: Με τον Edison για οδηγό:
Εκτελούμε πείραμα για την κατανόηση του τι είναι η μόνωση και πόσο
σημαντική είναι για τη μείωση της ενέργειας που καταναλώνουμε.
Το σχολείο μας έχει κάδο ανακύκλωσης χαρτιού, οπότε στέλνουμε επιστολή
στην εταιρία ανακύκλωσης για τοποθέτηση και κάδου πλαστικού καθώς
ανακαλύπτουμε το πόσο βλαβερό είναι για το περιβάλλον.
Ανακυκλώνουμε το δικό μας χαρτί στην τάξη.
Σχεδιάζουμε τον δικό μας σχολικό κήπο με μακροχρόνιο στόχο να συμβάλει
στην τοπική κοινωνία και ψάχνουμε τρόπους να εξοικονομήσουμε νερό για
το πότισμά του.
Φτιάχνουμε το δικό μας κάδο κομπόστ για τα οργανικά απορρίμματα τον
οποίο θα χρησιμοποιήσουμε ως λίπασμα για τον κήπο μας.
Φάση Δ’ 1 εβδομάδα: Ήρθε η ώρα που το ρομποτάκι πρέπει να επιστρέψει στο
μέλλον. Για να δείξει στα μελλοντικά παιδιά τις αλλαγές που θα κάνουμε στο
σχολείο μας, φτιάχνουμε μια μακέτα, την οποία ζητάμε να πάρει μαζί του.
Βιβλιογραφία:
WCED (1987). Our common future. Oxford: Oxford University Press

Λίστα προτεινόμενου εξοπλισμού
Edison Robot v2.0
€56,45 €70,00 με ΦΠΑ
EdSketch Pack
€36,29 €45,00 με ΦΠΑ
Μαθαίνω Κομποστοποίηση
€69,90 €86,68 με ΦΠΑ
Γραφική Ύλη
€20
